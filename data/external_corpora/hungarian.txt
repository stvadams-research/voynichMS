A Pendjari vagy Oti folyó Nyugat-Afrikában. Hossza 900 km, vízgyűjtő területe 72 900 km², vízhozama 500 m³/s. Az Atakora-hegységben (Togo-hegység) ered 640 m magasan, majd Beninen, Burkina Fasón, Togón és Ghánán keresztül a Volta-tóba ömlik. A folyó felső szakaszán található a Pendjari Nemzeti Park melyet Benin és Burkina Faso közösen igazgatnak. == Jegyzetek ==

Himmer Rezső (Budapest, 1900. május 14. – Máramarossziget, 1947. szeptember 28.) válogatott magyar labdarúgó, csatár, balszélső. == Pályafutása == === Klubcsapatban === 17 évesen már Gyulán játszott. 1919 és 1929 között a Vasas színeiben játszott az élvonalban, ahol 174 mérkőzésen 37 gólt szerzett. Technikás, gyors szélső játékos volt, az átlagtól gyenge fizikuma hátrányt jelentett a számára. === A válogatottban === 1922-ben két alkalommal szerepelt a magyar válogatottban. === Edzőként === Hazatérve edzőként dolgozott Gyulán. Az 1938–39-es szezonban a GYTE edzője volt, majd az 1939–40-es bajnokságban - Christián Lászlót váltva - a GYAC-ot irányította. Az 1942–43-as szezonban is ő volt a GYAC edzője. == Sikerei, díjai == Magyar bajnokság 3.: 1924–25, 1925–26 == Statisztika == === Mérkőzései a válogatottban === == Források == Adatlapja a magyarfutball.hu oldalon Antal Zoltán, Hoffer József: Alberttől Zsákig. Budapest: Sportkiadó. 1968. ISBN 0439001507018 Rejtő László – Lukács László – Szepesi György: Felejthetetlen 90 percek. Budapest: Sportkiadó. 1977. ISBN 963-253-501-4 Himmer Rezső válogatott mérkőzéseinek statisztikája a Nemzeti Labdarúgó Archívum oldalán

Gurbán Miklós (Endrőd, 1951. november 13.) Balázs Béla-díjas (1995) operatőr. == Életpályája == Szülei: Gurbán Miklós és Bula Mária. 1958–1966 között szülővárosában végezte el az általános iskolát. 1966–1970 között a gyomaendrődi Kiss Lajos Gimnázium diákja volt. 1970–1973 között a(z) Kandó Kálmán Villamosipari Műszaki Főiskola gyengáramú szakos hallgatója volt. 1973–1975 között villamosmérnökként dolgozott. 1976–1985 között a Magyar Televízió operatőre, 1985–1997 között operatőre és főoperatőre volt. 1981–1985 között a Színház- és Filmművészeti Főiskola operatőr szakos hallgatója volt. 1997 óta szabadúszó operatőr. == Magánélete == Volt élettársa Igó Éva (1956-) színésznő. Egy lánya van; Lívia (1976). == Filmjei == == Díjai == filmkritikusok díja (1990) locarnói Bronz Leopárd-díj (1990) Szürkület a veszprémi tv-találkozó drámai fődíja (1990) Balázs Béla-díj (1995) a filmszemle legjobb operatőri díja (1998) Szenvedély == Jegyzetek == == Források == Gurbán Miklós hivatalos honlapja MTI Ki kicsoda 2009. Szerk. Hermann Péter. Budapest: Magyar Távirati Iroda. 2008. ISBN 978-963-1787-283 == További információk == Hivatalos oldal Gurbán Miklós a PORT.hu-n (magyarul) Gurbán Miklós az Internet Movie Database-ben (angolul)

Szombatfalva (románul Sâmbătești) egykor önálló község, ma Székelyudvarhely városrésze Romániában, Erdélyben, Hargita megyében. A város központjától 1,5 km-re északnyugatra, a Nagy-Küküllő jobb partján fekszik. == Története == 1333-ban Szentgyörgy néven említették először. Mai nevén először 1497-ben említették. 1895-ben csatolták Székelyudvarhelyhez. == Híres személyek == Itt született[forrás?] 1847. április 15-én id. Ugron Gábor a Ricciotti– Garibaldi-légió tagja, országgyűlési képviselő. == Nevezetességei == Szent Györgynek szentelt római katolikus temploma 1796-ban épült. Itt áll az Ugron család kúriája, amely 1853-ban Jókait is vendégül látta. A Kós Károly által tervezett házban itt élt az 1940-es évekig Nyirő József és felesége.

Reginald Victor Jones (Herne Hill, London, 1911. szeptember 29. – 1997. december 17.) angol fizikus, katonai hírszerző. == Élete == A dullwichi Alleyn's School-ban kezdte meg tanulmányait, ezután az Oxfordi Egyetemen, a Wadham College-ben természettudományokat hallgatott. 1932-ben szerzett diplomát fizikából, majd a Clarendon Laboratory munkatársa lett, ahol 1934-ben doktorált. Ezután az oxfordi egyetemen kezdett tevékenykedni. 1936-ban a farnboroughi Royal Aircraft Establishment munkatársa lett, itt azokkal a problémákkal foglalkozott, amelyek Nagy-Britannia légvédelmével voltak kapcsolatosak. 1939-ben a brit katonai vezérkar úgy döntött, hogy egy tudóst rendelnek a Légügyi Minisztérium hírszerzési részlegébe (korábban egyetlen tudós sen dolgozott a titkosszolgálatnál). Jonesre esett a választás, aki hamarosan komoly karriert futott be: a hírszerzéstudomány igazgatóhelyettese lett. A második világháború alatt részt vett az ellenséges technológiák tudományos értékelésében, valamint az ellenük való védekezés fejlesztésében. A háború alatt igen sok tudományos és műszaki hírszerzési problémát oldott meg. 1939 szeptemberében rövid ideig Bletchley Parkban tartózkodott, de már novemberben visszatért Londonba, egy kis hírszerző csapatot hagyva hátra. 1939-ben F. W. Winterbotham Jonesnak adta át az Oslo-jelentést, aki eredetinek ítélte meg azt, dacára annak, hogy előtte három minisztérium is kételkedett ebben. Jones legelső feladata az volt, hogy az új német fegyverekről döntse el, hogy már megvalósultak vagy még csak tervezési szakaszban vannak. Ezek közül az első a németek által Knickebeinnek nevezett rádiónavigációs rendszer volt. Jones megállapítása szerint a rendszer a már ismert, a pilóták "vakleszállását" segítő Lorenz-rendszer fejlesztése volt, s lehetővé tette egy repülőgép számára, hogy nagy pontossággal repüljön egy választott irány mentén. Jones felszólítására Winston Churchill 1940. június 21. éjjelén egy olyan keresőrepülőgépet rendelt, amely megtalálta a Knicklebein rádiójeleit abban a frekvenciatartományban, amelyet Jones előre megjósolt. Ennek a tudásnak a birtokában a britek képesek voltak olyan zavaróállomásokat építeni, amelyek "eltérítették" a Knickebein által sugárzott rádióhullámokat, így a német bombázók hónapokon át lakatlan brit területekre ürítették bombaterhüket. Ezzel kezdődött a "hullámcsata" (Battle of Beams), amelya háború nagy részében tartott: a németek egyre újabb rádiónavigációs rendszereket fejlesztettek ki, a britek pedig újabb és újabb ellenintézkedéseket fejlesztettek ki ezekkel szemben. Jones már 1937-ben felvetette, hogy a levegőben lehulló fémfóliadarabok radarvisszhangot generálhatnak. Később Joan Currannal együtt kulcsszerepet játszott a Window rendszer telepítésében: fémfólia csíkok, amelyeket a radar hullámhosszának megfelelő hosszra vágtak, s kötegekben dobtak ki a repülőkből, amelyek aztán "hamis bombázókként" jelentek meg az ellenség radarernyőin. E technológia ma "pellet"-ként (pelyva) ismert, s a közhiedelemmel ellentétben a második világháború alatt a németek is ismerték. Eleinte egyik fél sem akarta használni, félve attól, hogy a másik ugyanezt teszi, ez majdnem két évvel késleltette az első bevetését. Jones V–2 rakétaszakértőként is dolgozott a kabinet védelmi bizottságában, s a Double-Cross System keretében a német nagy hatótávolságú fegyverekkel foglalkozott. A háború után, 1946-ban az Aberdeeni Egyetem természettudományi tanszéke elnöke lett, e tisztét 1981-es nyugdíjba vonulásáig töltötte be. A háború utáni átszervezés alatt már nem akart a hírszerzés kötelékében maradni. Aberdeenben töltött ideje nagy részében az olyan tudományos műszerek érzékenységének javításával foglalkozott, mint a szeizmométerek, mikrobarográfok, stb. 1940-ben vette feleségül Vera Caint, három gyermekük született, két lány és egy fiú. Magyarul egyetlen rövid elméleti írása jelent meg a Galaktika 22.számában A repülő csészealjak természetfilozófiája címmel. == Munkái == Most Secret War: British Scientific Intelligence 1939–1945. Hamish Hamilton, London, 1978. ISBN 0-241-89746-7 Instruments and Experiences. John Wiley and Sons, London, 1988. ISBN 047191763X Reflections on Intelligence. Heinemann, London, 1989. ISBN 0434377244 == Jegyzetek == == Források == Részletes életrajza Hanburry Brown Jones-életrajza == Fordítás == Ez a szócikk részben vagy egészben a Reginald Victor Jones című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.

A Vonat Busanba – Zombi expressz (hangul: 부산행, Puszanheng, handzsa: 釜山行, RR: Busanhaeng, ’Puszan felé; angol címén: Train to Busan’) egy 2016-ban bemutatott dél-koreai akció-thriller. == Alaptörténet == Szo Szuan (Seo Su-an) (Kim Szuan (Kim Su-an)) szülei külön élnek, úgy érzi, munkamániás apja, Szo Szogu (Seo Seok-u) (Kong Ju (Gong Yu)) elhanyagolja őt. Megérzései tovább fokozódnak, mikor születésnapjára édesapjától ugyanazt kapja, amit gyermeknapra. Elhatározza, hogy születésnapja alkalmából meg szeretné látogatni Puszan (Busan)ban élő édesanyját. A fővárosban zavargások törnek ki, amelyek átterjednek az egész országra. A karhatalmi erők megpróbálják leverni a lázadást, kiderül azonban, hogy a tüntetők agressziója korántsem emberi természetű. == Szereposztás == Kong Ju (Gong Yu) – Szo Szogu (Seo Seok-u) Csong Jumi (Jung Yu-mi) – Szonggjong (Seonggyeong) Ma Dongszok (Ma Dong-seok) – Jun Szanghva (Yun Sang-hwa) (Szonggjong (Seonggyeong) férje) Kim Szuan (Kim Su-an) – Szo Szuan (Seo Su-an) szerepében Cshö Usik (Choi Woo-shik) – Min Jongguk (Min Yeong-guk) An Szohi (An So-hee) – Kim Dzsinhi (Kim Jin-hee) Kim Iszong (Kim Ui-seong) – Jongszok (Yongseok) Cshö Gühva (Choi Gwi-hwa) – hajléktalan Csong Szogjong (Jeong Seok-yong) – mozdonyvezető == Források == Cso Dzsejong (Jo Jae-young, 조재영). „올해 첫 천만 영화 눈앞 '부산행'…이유 있 질주”, Yonhap News, 2016. augusztus 5. (Hozzáférés: 2016. szeptember 23.) Ku Dzsongmo (Gu Jeong-mo, 구정모). „영화 '부산행' 관객 1천만명 돌파 '초읽기'”, Yonhap News, 2016. augusztus 6. (Hozzáférés: 2016. szeptember 23.) Cso Dzsejong (Jo Jae-young, 조재영). „'부산행'과 닮은 '터널'…천만영화 바통 이을까”, Yonhap News, 2016. augusztus 9. (Hozzáférés: 2016. szeptember 23.) == További információk == Vonat Busanba – Zombi expressz a HanCinemában Vonat Busanba – Zombi expressz a Korean Movie Database-ben

A Mennyország kapuja A mennyország kapuja (1909), André Gide regénye A mennyország kapuja (1980), Michael Cimino filmje A mennyország kapuja, 1997-ig fennálló vallási közösség A mennyország kapuja (1999), Olasz Ferenc filmje A mennyország kapuja (2003), Gordan Mihić filmje A Mennyország kapuja: Az igazi történet (2007), Len Schneiderman dokumentumfilmje Mennyország kapuja Mennyország kapuja (1998), R. Törley Mária szobra

Zsebráczky Géza (szlovákul Gejza Zsebráczky vagy Žebrácky; Eperjes, 1869. január 7. - Bártfa, 1951. március 7.) plébános, a kelet-szlovákiai szlovják nyelv fő nyelvi ideológusa. == Élete == Palocsa és Bártfa plébánosa volt. 1924–1938 között Bártfa polgármestere is volt. Szerkesztette a Bártfai Katholikus Értesítőt, majd a Bártfai Katholikus Egyházi Tudósítót. Tagja volt az eperjesi Széchenyi-Körnek, melynek 1901-ben az évkönyvét is szerkesztette. == Művei == 1910 Pčolarstvo kratka nauka o pčoloch pre vichodnoslovenski ľud napisal a s podporovaňom "Šarišskeho Gazdovskeho Spolku". Eperjes. 1911 Stari kujon - rozprávka. (Mikszáth fordítás) 1919 Katolícky cirkevný spevník. Bardejov. 1924 Hol létesítsük a Kassaegyházmegyei Papi üdülő otthont? Bardejov. 1926 Sprievodca sbierkami Župného muzea v Bardiove. Bardiov. 1926 Sprievodca po výstavke listín Župného Múzea v Bardiove. Bardiov. 1936 Pamätník pätnásťročného trvania Jednoty Orla v Bardiove - 1921-1936. (társszerző) 2010 Včelárstvo - príručka o včelách pre východnoslovenský ľud. Nitra. 2011 Pčolarstvo - kratka nauka o pčoloch pre vichodnoslovenski ľud. Petrikovce. V interešše vichodoslovenkej šarišskej reči „po našemu“. Ambrela svateho Petra. Prešov. (Mikszáth fordítás) Čarni kohut - rozpravka. Prešov. (Mikszáth fordítás) == Irodalom == Dessewffy István 1918: Nemzeti kulturfeladatok az északkeleti hegyvidéken. Eperjes, 8-9. Ladislav Tajták 1966: Naša zastava nástroj [dezintegračnej] politiky maďarských vládnúcich tried. Nové obzory 8. Košice. 1969 Slovenský včelársky biografický slovník : Žebrácky Gejza - katolícky farár, včelár. In: Z dejín včelárstva na Slovensku, 418-419. G. Podhorec 1979: Kráčal v šľapajach Andreja Kmeťa. Katolícke noviny 94/ 1, 5. (1979. január 7.) Mozaika č. 8/92 1993 Osemdesiat rokov od nástupu Gejzu Žebráckeho za bardejovského farára. Mozaika 3/3, 3-4 (január 31.) Mozaika č. 25/94 Fecsková, Silvia 1996: Pripomíname si: Gejza Žebrácky. Bardejovské novosti 7/12, 3 (1996. március 20.) 1999 Stotridsať rokov od narodenia Gejzu Žebráckeho. Mozaika 9/2, 1. 2000 Lexikón katolíckych kňazských osobností Slovenska. Bratislava. Fecsková, Silvia 2001: Pred polstoročím. Bardejovské novosti 12/10, 5. Gutek, František 2003: Osobnosti v dejinách Šarišského múzea. Gejza Žebracký (1869-1951). Bardejovské novosti 14/33, 3. 2003 Včelár 77/2, 27. Veronika Gayer 2014: Slovjacké regionálne hnutie v rokoch 1907–1918. In: Mesto a Dejiny 2014/2. 68–83. Ábrahám Barna: Szlovákok és szlovjákok - A nemzet határai. == Jegyzetek ==

Pál Tibor (Budapest, 1959. május 16. –) magyar szociálpolitikus, politikus, önkormányzati képviselő, alpolgármester, 2002 és 2014 között országgyűlési képviselő (MSZP), 2002-től 2004-ig a Belügyminisztérium politikai államtitkára. == Élete == Általános iskolai tanulmányait a IX. kerületben végezte, majd 1976-ban órás műszerész és órás szakképesítést szerzett. Édesapja munkája miatt 1976-tól 1980-ig családjával Moszkvában élt, ahol 1978-ban érettségizett, majd idegenvezetőként és tolmácsként dolgozott. 1980 és 1986 között a Budapesti Likőripari Vállalat jogi és igazgatási előadója volt, közben 1981-től másfél évig sorkatonai szolgálatot teljesített. 1985-ben a IX. kerületi tanács legfiatalabb tagja lett, 1986-tól 1988-ig a KISZ IX. kerületi bizottságának munkatársa volt. 1988-ban felvették a Politikai Főiskolára, melynek megszűnése után 1995-ben az Eötvös Loránd Tudományegyetemen szerzett szociálpolitikusi diplomát, ezt követően a Főpolgármesteri Hivatal Gyermek- és Ifjúságvédelmi Ügyosztályán helyezkedett el. 1998-ban a Budapesti Közgazdaságtudományi Egyetem humánmenedzser szakán szerzett diplomát. 1990 és 2019 között a Magyar Szocialista Párt színeiben folyamatosan ferencvárosi önkormányzati képviselő volt, 1998-tól 2002-ig a IX. kerület humán alpolgármestereként dolgozott. 1999 és 2006 között a Ferencvárosi TC torna szakosztályának elnöke volt. A 2002-es országgyűlési választáson Budapest 13. sz. választókerületéből szerzett mandátumot, az Országgyűlésben az emberi jogi, kisebbségi és vallásügyi, a szociális és családügyi, az idegenforgalmi, az ügyrendi, a rendészeti és az önkormányzati bizottság munkájában vett részt. A Medgyessy-kormányban 2002 májusától 2004 októberéig a Lamperth Mónika által vezetett Belügyminisztérium politikai államtitkára volt, majd az MSZP budapesti országgyűlési képviselőcsoportját vezette. A 2006-os országgyűlési választáson ismét Budapest 13. sz. választókerületéből jutott a parlamentbe, ahol az önkormányzati és területfejlesztési bizottság tagja lett, majd a 2006-os önkormányzati választást követően ismét Ferencváros alpolgármestere lett, tisztségét 2010-ig töltötte be. A 2010-es országgyűlési választáson az MSZP budapesti területi listájáról szerzett mandátumot, a 2010-es önkormányzati választáson pedig az MSZP ferencvárosi polgármesterjelöltje volt. A 2014-es országgyűlési választáson nem jutott a parlamentbe. A 2019-es önkormányzati választáson elvesztette ferencvárosi önkormányzati képviselői mandátumát, ezután a Fővárosi Közgyűlés Költségvetési Bizottságágának tagja és a XIX. kerületi önkormányzat tanácsadója lett. Neve korábban többször felmerült az MSZP és a Fidesz kerületi összefonódásai, valamint a parkolási visszaélések kapcsán. == Jegyzetek == == Források == Adatai a Petőfi Irodalmi Múzeum katalógusában

A Graphium a Sordariomycetes osztályának Microascales rendjébe, ezen belül a Microascaceae családjába tartozó nemzetség. == Tudnivalók == A Graphium-fajok apró méretű gombák, melyeknek spórás termőtesteik, csak egy sejtből állnak; ez a sejt gömb alakú és áttetsző; egy egyenes, fekete nyúlványon helyezkedik el. A legtöbb idetartozó gomba növényi kórokozónak számít. A Graphiumok általában a talajban, az avarban, romlandó fában, ürülékben vagy szennyes vízben élnek. == Rendszerezés == A nemzetségbe az alábbi 18 faj tartozik (meglehet, hogy a fajlista hiányos): Graphium album (Corda) Pier Andrea Saccardo 1886 Graphium aphthosae Alstrup & D.Hawksw. Graphium comatrichoides Massee & E.S. Salmon 1902 Graphium fissum Preuss 1851 Graphium flexuosum (Massee) Sacc. 1886 Graphium fragrans Math.-Käärik 1954 Graphium fructicola Marchal & É.J. Marchal 1921 Graphium grovei Sacc. 1886 Graphium irradians Petr. 1950 Graphium pallescens (Fuckel) Magnus 1905 Graphium penicillioides Corda (1837) - típusfaj Graphium putredinis (Corda) S. Hughes 1958 Graphium pyrinum Goid. 1935 Graphium rigidum (Pers.) Sacc., (1886) Graphium rubrum Rumbold, (1934) Graphium silanum Goid. 1936 Graphium subulatum (Nees) Sacc. 1886 Graphium xanthocephalum (Ditmar) Sacc. 1886 == Jegyzetek == == Fordítás == Ez a szócikk részben vagy egészben a Graphium (fungus) című angol Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként. Ez a szócikk részben vagy egészben a Graphium című svéd Wikipédia-szócikk ezen változatának fordításán alapul. Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként. == További információk == Graphium (fungus) in Index Fungorum De Beer, Z.W., Seifert, K.A. and Wingfield, M.J., 2013. A nomenclator for ophiostomatoid genera and species in the Ophiostomatales and Microascales. Ophiostomatoid fungi: Expanding frontiers. Utrecht, CBS-KNAW Fungal Biodiversity Centre. CBS Biodiversity Series, 12, pp.261-268. Bisby F.A., Roskov Y.R., Orrell T.M., Nicolson D., Paglinawan L.E., Bailly N., Kirk P.M., Bourgoin T., Baillargeon G., Ouvrard D. (red.) (22 oktober 2011). ”Species 2000 & ITIS Catalogue of Life: 2011 Annual Checklist.”. Species 2000: Reading, UK. Läst 24 september 2012.

Déda (románul Deda, németül Dade vagy Dedals) község Romániában, Maros megyében, Erdélyben. == Fekvése == Déda a Kelemen-havasok lábánál fekszik, a Maros partján. Fontos szerepet tölt be Románia vasúti közlekedésében. Itt végződik a Szeretfalva–Déda-vasútvonal (CFR 400-as vasútvonal), amelyet a MÁV épített a második bécsi döntés után abból a célból, hogy összekösse a Székelyföldet az anyaországgal. == Története == Az első írásos említése 1393-ból való. Az 1910-es népszámláláskor 2491 lakosából 361 magyar, 88 német, 1986 román volt. Ebből 140 római katolikus, 170 református, 2013 görögkeleti ortodox volt. A Trianoni békeszerződés előtt Maros-Torda vármegye Régeni járásához tartozott. == Lakossága == 1992-ben 4383 lakosa volt és 2002-ben 4332, amiből 68 fő magyar, 4001 román, 261 roma és 2 más nemzetiségű volt. == Látnivalói == Déda-Bisztra erdő (nemzeti park) Az ortodox templom Az a ház, ahol Mihai Eminescu kevés időre megpihent. == Ismert emberek == Itt született, alkotott és itt hunyt el Márk Alexandra ifjúsági író. == Források == Történelmi Magyarország atlasza és adattára ISBN 963 85683 3 X == Jegyzetek ==

Kollár János (Budapest, 1956. június 7. –) magyar-amerikai matematikus. Fő kutatási területe az algebrai geometria. Az algebrai geometrián belül különféle témákkal foglalkozott, mint például biracionális geometria (specifikusabban: Minimális Model Program 3 sokaságokra, racionálisan összefüggő varietások, stb.), magasabb dimenziós varietások modulus terének a konstrukciója, valós varietások topológiája, Kähler-Einstein metrikák létezése, Nash sejtés, Hodge sejtés, stb. Effektív, éles változatát adta a Hilbert-féle nullahely-tételnek. Az ELTE TTK matematikus szakán tanult 1975–1980 között. 1973-ban és 1974-ben a Nemzetközi Matematikai Diákolimpián aranyérmet szerzett. 1983-ban a Brandeis Egyetemen doktorált. Témavezetője Teruhisa Matsusaka volt. Disszertációjának címe: Canonical Threefolds. 1984–1987 között a Harvard Egyetem, 1987–1999 között a Utahi Egyetem, 1999 óta a Princetoni Egyetem professzora. Presidential Young Investigator (1988–1994). Az MTA külső tagja (1995). A National Academy of Sciences, (USA) tagja (2005). Frank Nelson Cole Prize in Algebra (2006). 2016-ban megkapta a legnagyobb összeggel járó amerikai matematikai elismerést, a Frederic Esser Nemmers Matametikai Díjat. 2017-ben pedig Claire Voisin francia matematikussal megosztva, algebrai geometriában elért eredményeiért vehette át a Shaw-díjat. 2025-ben a Bolyai János nemzetközi matematikai díjat adományozták Kollárnak. == Könyvei == Shafarevich Maps and Automorphic Forms, (1995) Rational Curves on Algebraic Varieties, (1996) J. Kollár, Shigefumi Mori: Birational Geometry of Algebraic Varieties, With the collaboration of C. H. Clemens and A. Corti. Translated from the 1998 Japanese original. Cambridge Tracts in Mathematics, 134. Cambridge University Press, Cambridge, 1998. ISBN 0-521-63277-3 J. Kollár, Karen E. Smith, Alessio Corti: Rational and nearly rational varieties, Cambridge Studies in Advanced Mathematics, 92, Cambridge University Press, Cambridge, 2004, ISBN 0-521-83207-1 == Jegyzetek == == Források == Honlapja Honlapja az MTA-n Staar Gyula: A különutas matematikus : beszélgetés Kollár János professzorral, Természet Világa, 125 (1994), 10. sz. 440-444. Kollár János a Mathematics Genealogy Project adatbázisában Kollár János a 2016. évi Nemmers-díjazott (magyar nyelven). Érintő (Bolyai János Matematikai Társulat), 2016. december 1.

Šijanec falu Horvátországban, Varasd megyében. Közigazgatásilag Zamlacsszentvidhez tartozik. == Fekvése == Varasdtól 7 km-re délnyugatra, községközpontjától Vidovectől északra a 35-ös főút mellett a Drávamenti-síkságon fekszik. == Története == A falunak 1857-ben 134, 1910-ben 224 lakosa volt. A falu 1920-ig Varasd vármegye Varasdi járásához tartozott, majd a Szerb-Horvát Királyság része lett. 2001-ben a falunak 57 háza és 222 lakosa volt. == Népessége == == Nevezetességei == A falu bejáratánál áll a "Vidoveci Szabadság Anyja" ("Vidovečka mati slobode") szobra Izidor Popijač - Žiga szobrászművész alkotása. A szobrot a második világháború utáni kommunista megtorlások itteni áldozatainak és a horvát honvédő háború hőseinek emlékére állították 1998-ban. == Külső hivatkozások == Vidovec község hivatalos oldala A vidoveci plébánia honlapja == Jegyzetek ==

A címeres poloskafélék (Pentatominae) a félfedelesszárnyúak (Hemiptera) rendjében a poloskák (Heteroptera) alrendjébe sorolt címerespoloska-alkatúak (Pentatomomoidea) öregcsalád névadó alcsaládja. == Rendszerezésük == A meghatározás, az egyes fajok elkülönítésének nehézségeitől nem függetlenül a taxon tagolása rendkívül bizonytalan. Egyik végletként az alcsaládot egyes szerzők mindössze öt nemzetségre bontják: Cappaeini (Atkinson, 1888) Halyini (Amyot and Serville, 1843) Mecideini (Distant, 1852) valódi címeres poloskák (Pentatomini, Leach, 1815) Sciocorini (Amyot and Serville, 1843) A másik véglet az a felosztás, amelyben a több mint 40 nemzetségen kívül még nemzetségbe be nem sorolt nemek is szerepelnek. Ebben a tagolásban a 43 nemzetség: szipolypoloska-formák (Aeliini) közönséges szipolypoloska (Aelia acuminata) csőrös szipolypoloska (Aelia rostrata) Aelia klugii Aeptini Aeschrocorini Agaeini Agonoscelidini Amyntorini Antestiini Aulacetrini Axiagastini Bathycoeliini Cappaeini ázsiai márványospoloska (Halyomorpha halys) Carpocorini bogyómászó poloska (Dolycoris baccarum) Catacanthini Caystrini Chlorocorini Coquereliini Degonetini Diemeniini Diplostirini Diploxyini Eurysaspidini Eysarcorini Halyini Hoplistoderini Lestonocorini Mecideini Memmiini Menidini Myrocheini Nealeriini Nezarini Opsitomini Pentamyrmexini valódi címeres poloskák (Pentatomini) bencepoloska (mezei poloska, Rhaphigaster nebulosa) Phricodini Piezodorini Procleticini Rhynchocorini Rolstoniellini Sciocorini Sephalini Strachiini Triplatygini Az ebben a felosztásban elkülönített Aeliini nemzetség nemeit az ITIS rendszere a valódi címeres poloskák (Pentatomini) közé sorolja. == Jegyzetek == == Források == ITIS Taxonomy

A TT Games Ltd. egy brit csúcsvállalat és a Warner Bros. Interactive Entertainment egy leányvállalata. A vállalatot 2005-ben jött létre a Traveller’s Tales és a Giant Interactive Entertainment (ma már TT Games Publishing) egyesüléséből. A további leányvállalatai a TT Fusion, TT Animation és Playdemic. A vállalat a Lego videójáték-sorozatáról ismert. A "TT Games" név gyakran használt a vállalat és az összes osztályának és leányvállalatának összefoglaló névként. == Történet == === Traveller’s Tales === Jon Burton 1989-ben alapította a Traveller’s Tales-et. Andy Ingrammel dolgozott együtt egy rövid demo-n a Commodore Amiga-ra és átadta a Psygnosis-nak tanácsért; de váratlanul a Psygnosis-t lenyűgözte a játék és felajánlotta, hogy lesz a játék kiadója. Ezután a Traveller's Tales, Burton és Ingram befejezte a Leander nevű játékot, amit 1991-ben adtak ki. A Leander egy siker volt, így a Traveller's Tales egy feltörekvő brit fejlesztővé vált. Később a Psygnosis leszerződtette a Traveller's Tales-t kettő játékra, amit 1993-ban adtak ki: Puggsy és Bram Stoker's Dracula. Dracula a Sony egy projektje volt, ami a Psygnosis megvásárlásának folyamatában volt. A játéknak köszönhetően a Traveller's Tales bővíteni tudta a vállalatot és a személyzetet és elkezdtek fejleszteni játékokat nagyobb vállalatokkal. 1994-ben elkészítették a Mickey Mania nevű játékot a Disney-nek, kezdeményezve egy hosszú kapcsolatot velük. A Disney később felbérelte őket, hogy csináljanak játékokat további Disney-tulajdonokból. 1995-ben a Sega szerződött a vállalattal, hogy csináljanak kettő Sonic the Hedgehog játékot, a Sonic 3D Blastot és a Sonic R-t. Későbbi munkáik tartalmaznak filmekről készült játékokat, kettő Crash Bandicoot játékot és néhány eredeti játékot, mint a Haven: Call of the King. === Egyesülés a Giant Interactive Entertainmenttel === 2003-ban a Lego Csoport videójáték osztálya, a Lego Interactive elkezdte a terveket, hogy elkészítsék a Lego Star Wars: The Video Game nevű játékot a licencelt Csillagok háborúja figuráik alapján. Felbérelték a Traveller's Tales-t a játék fejlesztésére. A fejlesztés korai szakaszában a Lego Csoport bezárta a videójáték kiadó osztályát és számos volt menedzser megalapította a saját vállalatát, a Giant Interactive Entertainmentet, hogy befejezzék a projektet. Ahogy a munka haladt, Burton felismerte a játékban és a Lego licencben rejlő lehetőségeket és azt, hogy milyen hatékonyan dolgozott a Traveller's Tales a Giant Interactive Entertainmenttel. Megkezdődtek a tárgyalások a lehetséges egyesülésről. A Lego Star Wars-ot 2005-ben adták ki és nagyon erős értékesítéssel és pozitív visszajelzésekkel. Ugyanebben az évben a Traveller's Tales megvásárolta a Giant Interactive Entertainmentet, kialakítva a TT Games-et. A Giant Interactive Entertainment TT Games Publishing lett, a kiadó, míg a Traveller's Tales a fejlesztő osztályként szolgált. A TT Games folytatta a Lego videójátékok gyártását tekintélyes sikerrel. A Lego Star Wars II: The Original Trilogy nevű játékuk számos díjat és jelölést kapott 2006-ban. A vállalat újra bővült. 2007-ben megszerzett egy újabb fejlesztőt, az Embryonic Studios-t, amiből TT Fusion lett. Ebben az évben még vásároltak egy animációs stúdiót is. 2007. november 8-án a Warner Bros. Interactive Entertainment megvásárolta a TT Games-et becsült 100 millió fontos összegért. A vállalat innentől kezdve kizárólagosan csak Lego játékokat csinált. 2017. február 8-án megszerezték a Playdemic-et, hogy csináljanak Lego videójátékokat telefonokra. 2018. január 30-án megnyitottak egy újabb fejlesztő stúdiót, a TT Odyssey-t Brightonban. == Leányvállalatai == === Traveller’s Tales === A Traveller’s Talest 1989-ben alapította Jon Burton és Andy Ingram. A cég székhelye Knutsfordban van. === TT Games Publishing === A TT Games Publishingot 2004-ben alapította Tom Stone vezérigazgató és Jonathan Smith gyártásvezető Giant Interactive Entertainment néven. Korábban Stone és Smith is a Lego Interactive, a Lego Csoport videójátékos divíziójának felső vezetői voltak, amíg a vállalatot be nem zárták. A Giant Interactive látta el a Traveller’s Tales Lego Star Wars: The Video Game című videójátékának kiadási feladatait, amelyért korábban a Lego Interactive felelt, majd a Lego-videójátékok kizárólagos engedélyese lett. A Traveller’s Tales 2005 áprilisában felvásárolta a Giant Interactive-ot, majd a két cég megalapította a TT Gamest. Ennek eredményeképp a Giant Interactive-ot átnevezték TT Games Publishingra. A TT Games Publishing székhelye Maidenheadben van. === TT Fusion === A TT Fusiont 2005-ben alapította Embryonic Studios néven Nick Elms, a Warthog és a Digital Anvil társalapítója. A TT Games 2007. január 4-én jelentette be a cég felvásárlását, ekkor az Embryonic 20 alkalmazottat foglalkoztatott a bollingtoni irodájában. A felvásárlás lebonyolítását a Farleys Solicitors felügyelte, a stúdiót az egyesülés után átnevezték TT Fusionre. A TT Fusion székhelye Wilmslowban van. === TT Animation === A TT Animation a TT Games animációs stúdiója, melyet a Fraggle Rock című televíziós sorozat társírója, Jocelyn Stevenson vezet. A stúdió készítette el a Lego Batman: A film című animációs filmet, melyet 2013 májusában mutattak be. === Playdemic === A Playdemicet 2010-ben alapította Paul Gouge Facebook Platform-játékok fejlesztésére. A céget 2011 januárjában felvásárolta a RockYou, majd Gouge a vezérigazgatói pozícióból alelnöki és ügyvezető igazgatói posztba került át. Amikor a RockYou ugyanebben az évben pénzügyi nehézségekkel küszködött, akkor a Playdemic vezetői kivásárlást hajtott végre. 2013 februárjában Ian Livingstone-t jelölték ki a vállalat elnökének. A TT Games 2017. február 8-án bejelentette, hogy felvásárolta a Playdemicet, hogy ezzel erősítse a mobiljátékos fejlesztési képességeit. A felvásárlás időpontjában a Playdemic 33 alkalmazottat foglalkoztatott a wilmslowi irodájában. === TT Odyssey === A TT Games 2018. január 30-án bejelentette, hogy brightoni székhellyel mobiljátékos fejlesztőstúdiót alapított TT Games Brighton néven. Jason Avent, aki korábban a Boss Alient vezette, lett a stúdió vezetője. 2018 márciusában a vállalatot átnevezték TT Odysseyre. === Megszűnt === ==== TT Centroid ==== A TT Games 2007. május 31-én felvásárolta a Centroid Motion Capture Limited nevű motion capture stúdiót. A cég eszközeit, köztük az angliai székhelyükön dolgozó 10 alkalmazottat, illetve a szerbiai leányvállalatának 12 alkalmazottját beolvasztották az újonnan alapított TT Centroid Limitedbe, majd a vállalat székhelyét átköltöztették a Buckinghamshire-i Pinewood Studiosba. A felvásárlás lebonyolítását a Farleys Solicitors felügyelte. == Lásd még == Lego-videójátékok listája == Jegyzetek == == További információk == A cég weboldala Archiválva 2019. augusztus 21-i dátummal a Wayback Machine-ben (angolul)

Az alábbi településeken közlekednek vagy esetleg terveznek indítani 5-ös jelzésű menetrend szerinti metróvonalat: Bécs U5-ös metróvonal (Bécs) Berlin U5-ös metróvonal (Berlin) Brüsszel 5-ös metró (Brüsszel) Budapest Észak–déli regionális gyorsvasút Kanton 5-ös metró (Kanton) Moszkva Kolcevaja München U5-ös metróvonal (München) Peking 5-ös metró (Peking) Szöul 5-ös metró (Szöul)

Iszet Ta-Hemdzsert ókori egyiptomi királyné a XX. dinasztia idején, III. Ramszesz nagy királyi hitvese, VI. Ramszesz anyja. Feltehetőleg ázsiai származású volt; anyja neve, a Hemdzsert (előfordul Habadzsilat vagy Hebnerdzsent átírással is) nem egyiptomi, hanem szíriai. Egy fia ismert, Amonherkhopsef, aki apja, III. Ramszesz, bátyja, IV. Ramszesz és fia, V. Ramszesz halála után VI. Ramszesz néven lépett trónra. VI. Ramszesznek is születtek gyermekei, így V. Ramszeszen kívül még legalább négy unokája volt Iszetnek: a későbbi VII. Ramszesz fáraó, az Ámon isteni felesége címet betöltő Iszet hercegnő, valamint Amonherkhopsef és Panebenkemet hercegek. Korábban a közvetlenül III. Ramszeszt követő IV. Ramszeszről is úgy tartották, Iszet egyik fia, de 2010-ben bebizonyosodott, hogy neki valószínűleg III. Ramszesz egy másik felesége, Titi az anyja. A nagy királyi hitvesi cím mellett Iszet viselte az Isten felesége címet, fia uralkodása alatt a Király anyja címet is. Ábrázolják férje szobrán Mut karnaki templomában. VI. Ramszesz uralkodása alatt még életben volt, és részt vett unokája, Iszet beiktatásán Ámon isteni feleségévé. A Királynék völgye 51-es számú sírjában temették el. Az egyenes tengelyű, szimmetrikus alaprajzú sírban megtalálták a vörösgránit szarkofág töredékeit. Címei: Szeretett nagy királyi hitves (ḥm.t-nỉswt wr.t mrỉỉ.t=f), A Két Föld úrnője (nb.t-t3.wỉ). == Források ==

Stazione di Borore vasútállomás Olaszországban, Szardínia régióban, Borore településen. == Vasútvonalak == Az állomást az alábbi vasútvonalak érintik: Cagliari–Golfo Aranci Marittima-vasútvonal == Kapcsolódó állomások == A vasútállomáshoz az alábbi állomások vannak a legközelebb: Stazione di Birori Stazione di Abbasanta == Kapcsolódó szócikkek == Szardínia vasútállomásainak listája == További információk == == Források ==

Szentesi Zsolt (Ózd, 1957 –) magyar irodalomtörténész, kritikus, az egri Eszterházy Károly Főiskola habilitált főiskolai tanára, az irodalomtudományi tanszék volt vezetője. Fő kutatási területe a 20. század második felének magyar irodalma, Mészöly Miklós munkássága, irodalomelmélet és az irodalomtudomány története. Munkásságának fontos része a lírai alkotások szövegközpontú elemzése, ezzel kapcsolatos szemináriumok, kurzusok tartása. == Könyvei == A műértelmezés alapfogalmai. Eger, EKF Líceum Kiadó, 2005. ISBN 9789639417298 Esztétikum – megértés – irodalom. Budapest, Ráció Kiadó, 2006. ISBN 963960528X Az ismeretlen otthon. Tanulmányok, kritikák. Budapest, Kalligram, Pesti Kalligram, 2013. ISBN 9788081017360 == Források == https://www.muut.hu/archivum/author/szentesi-zsolt https://mta.hu/koztestuleti_tagok?PersonId=16831

Bari Máriusz (írói nevén Damage (von Rock), Debrecen, 1979. május 31. –) magyar író, újságíró, forgatókönyvíró, zenész, 2001 és 2008 között az ld50.hu alternatív közösségi oldal főszerkesztője. == Életrajza == Szakmai karrierjét Magyarország első internetes rádióadójánál, a ParaRadionál kezdi underground zenei műsoraival 1997-ben, majd az EstFM 98.6 rádiónál műsorvezető, illetve a Kónuszék avagy a Szabódó Család című abszurd rádiójáték írója és koordinátora. 2003-ban ezen munkája miatt kéri fel Novák Erik producer forgatókönyvírónak a Nyócker című egész estés animációs filmhez. 2001-ben megalapítja az ld50.hu alternatív közösségi oldalt, 2008-ig annak mindenese, vezető cikkírója és partyszervezője. Főszerkesztője a The Dose címen futó, ingyenes kulturális-turisztikai PDF magazinnak, amely a világ nagyvárosait mutatja be az alternatív kultúra iránt érdeklődőknek. Két és fél évig a HVG Online IT/Tudomány rovatának munkatársa, négy éven át a Mondo pop- és japánkulturális magazin újságírója. 2010-től az International Business School Budapest oktatója és szakdolgozati témavezetője közösségi média és online marketing témakörökben. 2012 áprilisában jelenik meg első önálló könyve, a Damage Report a MangaFan kiadó gondozásában. A gonzó újságírás és a blogregény stilisztikai elemeit halmozó könyv egyszerre kordokumentum és kritika jövőkutatásról, popkultúráról, science fictionről és a huszadik század társadalmáról és az internet okozta változásokról.A könyv szlogenje: Hogyan képzeltük el a jövőt - és mi lett helyette? Ugyanezen év végén lesz a The Economist angol hírmagazin és a Pew Research Center infografika-versenyének egyik győztese. 2013 decemberében a Kreatív magazin éves válogatásában Magyarország 25 legkreatívabb embere között említi. 2016 óta rendszeresen publikál ipari zenéket Bandcamp-oldalán Planetdamage néven: egy album és 7 kislemez mellett több videoklip is készült számaihoz. == Jelentősebb munkái == === Könyvei === Damage Report (blogregény, Mangafan, 2012) === Társszerzőként === Csak a zene (társszerzők: Bevíz Mihály, Flór Gábor, Gayer Ferenc, Géczi Zoltán, Lógó Attila, Mucsányi Gábor, Najmányi László, Ongjerth Dávid, Pelyhes Gábor), Szalay Könyvek, 2009 Steve Jobs: A digitális kor látnoka (társszerzők: Andersen Dávid, Bakó Krisztián, Baski Sándor, Bodnár Csaba, Demendy Zoltán, Egyed György, Gerdelics Miklós, Hajdók Dávid, Kömlődi Ferenc, Odrovics Szonja, Jan Roskott, Szalontai Anita, Teszár Dávid, Vágvölgyi B. András), Szalay Könyvek, 2011 === Publikációi === A világhálóba keveredett ember (szerkesztette: Veszelszki Ágnes, társszerzők: Aczél Petra, Asbóth János, Bedő Iván, Bőgel György, Böjte Csaba, Brückner János, Fábri György, Majtényi László, Nyíri Kristóf, Ollé János, Prószéky Gábor, Réz András, Stöckert Gábor, Tari Annamária, Vekerdy Tamás et al.), Eötvös Kiadó, 2013 A tejföltől a gombafelhőig: a De Facto és a Pécsibölcsész első évtizede (szerkesztette: Lenthár Balázs, Stemler Miklós, Várnagy Szabolcs), PTE BTK, 2014 === Forgatókönyvek === Nyócker (2004) 14sec (2009) === Lemezei === Snapshots of a Surveillance Manifesto EP (2016) Angst EP (2016) (feat. Emke of Black Nail Cabaret) Stray Signal EP (2018) Hi Rez Lo Life EP (2019) Scraps EP (2020) Relapse Protocol (2020) Relapse Protocol - The Remixes EP (2021) Sanity Checks EP (2020) (Sanity Checks néven) === Interjúk === A rockstar.hu interjúja a 2020-as nagylemez kapcsán A primate.hu interjúja a 2020-as nagylemez kapcsán A fashionhunter.hu 2015-ös interjúja A visual.ly angol nyelvű interjúja "A korral nincs bajom, a társadalommal annál inkább" - interjú Bari Máriusszal "Közösségi hálón mindenki marionettbábu" Veszett világunk képe Bari Máriusz: ez lett a jövőből @planetdamage (interjú a profilok.tw-n) "…még szerelemből csinálom"(!?) – 1. és 2. rész (interjú a prae.hu-n) Archiválva 2012. május 30-i dátummal a Wayback Machine-ben "…még szerelemből csinálom"(!?) – 3. rész (interjú a prae.hu-n) Archiválva 2012. május 30-i dátummal a Wayback Machine-ben == Források == Bari Máriusz blogja Damage Report hivatalos könyvblog Archiválva 2020. október 28-i dátummal a Wayback Machine-ben Kritikák - Damage Report [1] [2] Archiválva 2012. június 10-i dátummal a Wayback Machine-ben [3] [4] [5] Archiválva 2012. május 30-i dátummal a Wayback Machine-ben [6] A The Economist infografika-versenyének nyertesei A Kreatív magazin 2013-as "A 25 legkreatívabb magyar" listája Archiválva 2013. december 25-i dátummal a Wayback Machine-ben

Az Unikornis (eredeti cím: The Unicorn) 2019 és 2021 között vetített amerikai szitkom, amelyet Bill Martin, Mike Schiff és Grady Cooper alkotott. A főbb szerepekben Walton Goggins, Rob Corddry, Omar Benson Miller, Maya Lynne Robinson és Ruby Jay látható. Amerikában 2019. szeptember 26-án a CBS, Magyarországon 2023. május 18-án a Viasat 6 mutatta be. 2021 májusában két évad után törölték a sorozatot. == Ismertető == Egy nemrégiben megözvegyült, két lányt nevelő apát barátai arra bátorítanak, hogy újra randevúzni kezdjen. Meglepetésére nagyon népszerű lesz, mivel mind özvegyként, mind pedig odaadó apaként nagyon keresetté válik. == Szereplők == === Magyar változat === Bemondó: Nagy Sándor Magyar szöveg: Vámos András Hangmérnök és vágó: Zakar Sándor Gyártásvezető: Masoll Ildikó Szinkronrendező: Kéthely Nagy Luca Produkciós vezető: Witzenleiter Kitti A szinkront a Direct Dub Studios készítette el. == Évados áttekintés == == Epizódok == === 1. évad (2019-2020) === === 2. évad (2020-2021) === == A sorozat készítése == 2019. február 6-án bejelentették, hogy a CBS próbaepizód megrendelést adott a produkciónak. 2019. május 9-én bejelentették, hogy a produkció sorozat megrendelést kapott. A sorozatot Bill Martin és Mike Schiff készítette, akik a sorozat vezető producerei is Aaron Kaplan, Dana Honor, Wendi Trilling és Peyton Reed mellett. A sorozatban részt vevő produkciós cégek a Trill TV, a Kapital Entertainment és a CBS Television Studios. == Jegyzetek == == További információk == Hivatalos oldal Unikornis a PORT.hu-n (magyarul) Unikornis az Internet Movie Database-ben (angolul) Unikornis a Rotten Tomatoeson (angolul) Unikornis a Box Office Mojón (angolul)

A Koszmosz–496 (oroszul: Космос–496) a Szojuz 7K–T űrhajó személyzet nélküli kísérleti repülése volt. == Jellemzői == A Szojuz–11 szállította a Szaljut–1 űrállomás első személyzetét, visszatérés közben elszökött a levegő az űrkabinból, így a személyzet megfulladt. Belső terét jelentősen átalakították, a háromszemélyes változatot kétszemélyesre cserélték, így fel- és leszálláskor az űrhajósok űrruhában tartózkodhattak a felszálló űrkabinban/visszatérő modulban. A módosított 7K–T típusú űrhajó (GRAU-kódja: 11F615A8) első, 33A gyári sorozatszámú példánya. Az űrhajó napelemtáblái változatlanul alkalmazásra kerültek. == Küldetés == 1972. június 26-án a Bajkonuri űrrepülőtér 1-es indítóállásáról egy Szojuz (11A57) hordozórakétával juttatták pályára. Az orbitális egység alacsony Föld körüli pályán teljesített szolgálatot. A 89,5 perces elliptikus pálya elemei: perigeuma 188 kilométer, apogeuma 317 kilométer, tömege 6570 kilogramm volt. Július 2-án 6 napos orbitális pályán történő tartózkodás után belépett a légkörbe, a leszállás hagyományos módon – ejtőernyős leereszkedés – történt, a kijelölt körzetben ért Földet. == Források == Űrhajózási lexikon. Főszerk. Almár Iván. Budapest: Akadémiai – Zrínyi. 1981. ISBN 963 05 2348 5 A Szojuz 7K–T az Encyclopedia Astronautica oldalán (angolul) A Szojuz-indítások listája (oroszul) M. Samszutgyinov: Legendarnij korabl Szojuz, in: Novosztyi koszmonavtyiki, 2002. február (oroszul) Koszmosz–496. lib.cas.cz. [2013. október 13-i dátummal az eredetiből archiválva]. (Hozzáférés: 2013. március 14.) Koszmosz–496. nasa.gov. [2012. december 13-i dátummal az eredetiből archiválva]. (Hozzáférés: 2013. március 14.)