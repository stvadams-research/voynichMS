1981'deki Türkiye olayları. == Siyaset == Cumhurbaşkanı - Kenan Evren Başbakan, Bülend Ulusu (Askerî cunta) Danışma Meclisi başkanı -Sadi Irmak(Danışma meclisi yeni bir anayasa yapmak göreviyle 27 Ekim'de oluşmuştu. TBMM kapalı olup yasama ve yürütme yetkisi Millî Güvenlik Konseyi'ne aitti) == Olaylar == 3 Ocak - Adana Cezaevi'nde çıkan isyanda 1 mahkûm öldü, 2 gardiyan da yaralandı. 5 Ocak - Mustafa Kemal Atatürk'ün doğumunun 100. yılı etkinlikleri Ankara'da Anıtkabir'de törenle başladı. 1981 "Atatürk Yılı" ilan edildi. 12 Ocak - İstanbul Ermeni Patrikhanesi, Atatürk'ün doğumunun 100. yılı etkinlikleri için 2 milyon Türk lirası bağışladı. 20 Ocak - TRT genel müdürlüğüne Doğan Kasaroğlu yerine, Tümgeneral Macit Akman getirildi. 21 Ocak - İbrahim Çiftçi, Ankara Cumhuriyet Savcı Yardımcısı Doğan Öz'ü öldürdüğü gerekçesiyle Askeri Mahkeme tarafından idam cezasına çarptırıldı. Daha sonra bu ceza infaz edilmedi. 27 Ocak - Aziz Nesin, Ankara Gazeticiler Cemiyeti'nin verdiği "Yılın Gazetecisi" ödülünü almayacağını açıkladı. 29 Ocak - İhsan Doğramacı'ya Dünya Sağlık Teşkilatı (WHO) Leon Bernard ödülü verildi. 5 Mart - Ermenistan Gizli Kurtuluş Ordusu'nun, Paris'te düzenlediği saldırı sonucu 2 Türk kamu görevlisi öldü. 17 Mart - 27 Mayıs'ı "Anayasa ve Hürriyet Bayramı" ve 1 Mayıs'ı "Bahar Bayramı" olarak kutlama uygulaması Millî Güvenlik Konseyi'nde alınan kararla kaldırıldı. 23 Mart - Madeni 1 ve 5 lira tedavüle çıktı. 26 Mart - İstanbul Sıkıyönetim Asken Mahkemesi tarafından Ülkücü Gençlik Derneği başkanı Muhsin Yazıcıoğlu'na yayınladığı bir bildiri nedeniyle 6 ay hapis cezası verildi. 1 Nisan - 24.00 - 05.00 arasında uygulanan sokağa çıkma yasağı saatlerinde değişiklik yapıldı. 7 Nisan - Arayış Dergisi Bülent Ecevit'in "İşkence" adlı yazısını yayınlaması nedeniyle toplatıldı. 1 Mayıs - Danimarka, İzlanda ve Norveç, Türk vatandaşlarına vize uygulamaya başladı. 3 Mayıs - Berlin yarı maratonun'nda Mehmet Yurdadön birinci, Mehmet Terzi ikinci, Ahmet Altun üçüncü oldu. 4 Mayıs - Türkiye ile İran arasında "Ulaştırma Protokol Anlaşması" Ankara'da imzalandı. 17 Mayıs - Trabzonspor 1. Lig şampiyonu oldu. Böylece Trabzonspor'un lig tarihindeki şampiyonluk sayısı 5'e yükseldi. 19 Mayıs - New York belediyesi 19 Mayıs 1981'i New York'ta Atatürk günü ilan etti. 20 Mayıs - Atatürk'ün doğumunun 100. yılı nedeniyle bastırılan dört ayrı çeşit altın ve gümüş hatıra parası satışa çıkarıldı. 27 Haziran - İstanbul'un Cankurtaran semtinde banliyö ile yük treni çarpıştı. 6 kişi yaralandı. 25 Ağustos - Büyükada açıklarında 1500 yıllık bir batık nakliye gemisi bulundu. 28 Ağustos - İstanbul Büyükşehir Belediyesi başkanlığına Korgeneral Ecmel Kutay getirildi. 15 Ekim - Danışma Meclisi'nin 11 bin 640 aday arasından seçilen 160 üyesi açıklandı. 16 Ekim - 9 Ekim'de Isparta Cezaevi'nden izinli olarak çıkan Yılmaz Güney, 6 günlük izin süresinin sonunda geri dönmedi. Güney, Fransa'ya kaçtı. 3 Kasım - Sıkıyönetim Komutanlığı Askerî Mahkemesi, feshedilen Cumhuriyet Halk Partisi'nin genel başkanı Bülent Ecevit hakkında, siyasi demeç vermek ve yaymak suçundan 4 ay hapis ceza verdi. Ecevit, 4 Aralık'ta cezasını çekmek üzere Ankara Merkez Kapalı Cezaevi kondu. == Kültür == 24 Mart - 1981 Yeditepe Şiir Armağanı, "Yangın" adlı şiir kitabıyla Cahit Külebi'ye verildi. 4 Nisan - 1981 Eurovision Şarkı Yarışması'nda Türkiye'yi Türkiye elemelerinde birinci olan Ayşegül Aldinç ve Modern Folk Üçlüsü Dönme Dolap adlı şarkıyla temsil etti. Türkiye 9 puanla 18. oldu. == Doğumlar == Vildan Atasever, oyuncu Azra Akın, manken Doğukan Manço, şarkıcı == Ölümler == 2 Ocak - Eflatun Cem Güney, yazar (d. 1896) 6 Ocak - Mecdi Ramazanoğlu, doktor 7 Ocak - Mecdi Ramazanoğlu, doktor (d. 1924) 28 Ocak - Özdemir Asaf, şair (d. 1923) 18 Mart - Cahide Sonku, oyuncu (d. 1916) 17 Nisan - Şekip Ayhan Özışık, besteci 27 Nisan - Münir Nurettin Selçuk, şarkıcı ve besteci (d. 1900) 2 Mayıs - Zühtü Uray, siyasetçi 15 Mayıs - Mete İnselel, oyuncu (d. 1938) 18 Mayıs - Fuat Sirmen, siyasetçi (d. 1899) 2 Haziran - M. Tayyib Gökbilgin, tarihçi ve yazar 17 Aralık - Cemal Tural, general 26 Aralık - Suat Hayri Ürgüplü, siyasetçi

Busza Antlaşması (Busha, Bose), Jaruga Antlaşması olarak da bilinir, Polonya-Litvanya Birliği'nden Stanisław Żółkiewski ve Osmanlı İmparatorluğu'ndan İskender Paşa tarafından 23 Eylül 1617'de Jaruga ve Dinyester nehirleri yakınındaki Busza'da (Busha veya Bose) müzakere edilmiştir. Polonya ve Osmanlı orduları karşılaştı ancak savaşmak yerine müzakere etmeye karar verdiler. Bu barış antlaşmasında Polonya-Litvanya Birliği, Hotin'i Osmanlılara bırakmayı ve Moldavya'ya müdahalesini durdurmayı kabul etmiştir. 1617 tarihli bu antlaşmada Polonya'nın Erdel, Boğdan ve Eflak'taki Osmanlı vasallarının iç işlerine karışmayacağı, Birliğin Hotin'i terk ederken Kazakların Osmanlı İmparatorluğu'ndaki topraklara baskın yapmasını önleyeceği belirtiliyordu. Karşılığında Osmanlı Devleti de Tatar akınlarını durdurma sözü vermiştir. Osmanlı İmparatorluğu'nun da Erdel, Moldavya ve Eflak'a müdahale etme ve o bölgenin yöneticilerini seçme hakkı vardı. Kazaklar ve Tatarlar sınır bölgelerine baskın yapmaya devam etmelerinden dolayı anlaşma her iki tarafça da ihlal edilmiştir. Bu yeni bir savaşa yol açmıştır, ancak Busza Antlaşması'nın Status quo Osmanlı-Lehistan Savaşı (1620-1621) ardından Hotin Antlaşması ile teyit edilmiştir.

William Awihilima Kahaiali'i ya da Willie K, (17 Ekim 1960 - 19 Mayıs 2020), Amerikalı şarkıcı, söz yazarı, müzisyen ve albüm yapımcısı. == Yaşamı ve kariyeri == Willie K 17 Ekim 1960'ta Lahaina, Maui, Hawaii'de doğdu. Hawaii müziği, blues, rock ve operamüziği tarzında çalışmalar gerçekleştirdi. Willie K 1993 yılında şarkıcı Amy Hanaiali ile dokuz yıl sürecek bir müzikal çalışma orttaklığına girerek sahne, parça kayıtları, sahne çalışmaları ve turneler gerçekleştirdiler. Willi K müzik çalışmalarıyla yedi defa Na Hoku Hanohano Ödülü'nü kazanmıştır. Ayrıca 2005'te müzisyen Gilliom ile ortak çalışması Amy & Willie Live ile "En İyi Hawaii Müzik Albümü" dalında Grammy Ödülü'ne aday gösterilmiştir. == Sağlık durumu ve ölümü == Willie K'ya Şubat 2018'de ileri derecede akciğer kanseri teşhisi kondu. Nisan 2019'da müzisyendeki hastalığın ölümcül dereceye geldiği bildirildi. 19 Mayıs 2020'de akciğer kanserine yenik düşerek 59 yaşında vefat etti. == Kaynakça == == Dış bağlantılar == Official site 29 Mayıs 2020 tarihinde Wayback Machine sitesinde arşivlendi. Discogs'ta Willie K diskografisi

Mehmet Nazif Sirel (d. 1880, Yenişehir/Fener - ö. 17 Nisan 1943), Türk siyasetçi. İstanbul Hukuk Mektebi mezunudur. İstanbul İstinaf Mahkemesi Katipliği, Adliye Nezareti Ceza İşleri Katipliği, Beyoğlu Bidayet Mahkemesi Savcı Yardımcılığı, İstanbul Bidayet Mahkemesi Savcı Basyardımcılığı, İstanbul Bidayet Mahkemesi Müstantikliği, Beyoğlu Bidayet Mahkemesi Üyeliği, İstanbul Bidayet Mahkemesi 2. Hukuk Başkanlığı, Ticaret Mahkemesi Başkanlığı, İstanbul Asliye Mahkemesi 2. Başkanlığı, 2. Ticaret Mahkemesi Başkanlığı, İstanbul Savcılığı, TBMM III. Dönem Zonguldak ve IV.ve V. Dönem Kars Milletvekilliği yapmıştır. Evli ve üç çocuk babasıdır. == Kaynakça ==

Mattias Zachrisson (d. 22 Ağustos 1990), İsveçli hentbolcudur. Füchse Berlin ve İsveç millî takımında oynamaktadır. İsveç'in finalde yer aldığı 2012 Yaz Olimpiyatları'nda yarışmıştır. == Kariyeri == === Kulüp === 2013'ten bu yana Almanya Handball-Bundesliga kulüplerinden Füchse Berlin ile sözleşmeli olarak oynayan Zachrisson; 2014'te DHB-Pokal Kupası'nı, 2015 ve 2018'de EHF Kupası'nı kazandı. Kontratı 2017 yılına kadar devam etti ve Kasım 2016'da 2022'ye kadar uzatıldı. Daha önce de Irsta HF ve 2006'dan 2013'e kadar Eskilstuna Guif için oynadı. === Millî takım === İsveç millî takımı için Mattias Zachrisson şu ana kadar 306 gol attığı 127 uluslararası maçta oynadı. Kulübün aksine, millî takımda kısmen sağ oyun kurucu pozisyonunda da oynamaktadır. 2011 Dünya Erkekler Hentbol Şampiyonası için genişletilmiş kadroda yer aldı. 2012 yazında Londra'daki Yaz Olimpiyat Oyunları'na katıldı. Orada takımıyla birlikte gümüş madalya kazandı. 2014 Avrupa Erkekler Hentbol Şampiyonası'nda 7. oldu. Ayrıca, Rio de Janeiro'daki 2016 Yaz Olimpiyat Oyunları'na katıldı. Hırvatistan'ın ev sahipliğinde düzenlenen 2018 Avrupa Erkekler Hentbol Şampiyonası'nda İsveç ile 2. olarak gümüş madalyanın sahibi oldu. == Bundesliga istatistikleri == Kaynak: Handall-Bundesliga'daki oyuncu profili == Kaynakça == == Dış bağlantılar == Sports-Reference.com'da Mattias Zachrisson Kulüp websitesindeki profili www.guif.nu21 Nisan 2019 tarihinde Wayback Machine sitesinde arşivlendi.

Prof. Dr. Yılmaz Özakpınar (d. 1934, Boyabat, Sinop - ö. 9 Kasım 2022), Türk psikolog, akademisyen. 1957'de İstanbul Üniversitesi Edebiyat Fakültesi Felsefe Bölümü'nden, 1960'ta Cambridge Üniversitesi Biyoloji Fakültesi Psikoloji Bölümü'nden mezun oldu. İstanbul Üniversitesi Tecrübi Psikoloji Kürsüsü'nde 1964'te doktorasını verdi; 1978'de profesör oldu. Alexander von Humbolt bursu ile 1972-74'te Köln Üniversitesi Sosyoloji Araştırma Enstitüsü'nde, aynı bursla 1978'de Bern Üniversitesi Pedagojik Psikoloji Bölümü'nde ve Fulbright bursu ile 1980-81'de Oregon Üniversitesi Bilişsel Psikoloji Laboratuvarı'nda araştırma yaptı.1982-88'de Selçuk Üniversitesi Eğitim Fakültesi dekanı olarak görev yaptı.İstanbul Üniversitesi Edebiyat Fakültesi öğretim üyeliği de yaptıktan sonra 2005 yılından itibaren bir süre Fatih Üniversitesi Fen-Edebiyat Fakültesi Psikoloji Bölümü başkanlığını yürüttü. Daha sonra da İstanbul Arel Üniversitesi Psikoloji Bölümü'ne geçti. Yüksek lisansta sosyal psikoloji okuttuğu Dr.Ahmet Atılgan daha sonra yazdığı İktisat Politikalarının Evrimi adlı kitabını Yılmaz Özakpınar'a ithaf etmiştir. Özakpınar son olarak İstanbul Arel Üniversitesi'nde görev yaptı. Bir Türk milliyetçisi olan Yılmaz Özakpınar, İstanbul'da faaliyet gösteren İstanbul Türk Ocağı'nda 14 Aralık 2012 tarihinde yapılan bir oturuma konuşmacı olarak katılmıştır. 9 Kasım 2022 tarihinde İstanbul'da vefat etmiştir. 10 Kasım 2022'de İstanbul Zincirlikuyu Mezarlığına defnedilmiştir. == Kitapları == Psikolojinin Temel Mefhumları Psikolojinin Kavramsal Yapısı Kültür ve Medeniyet Üzerine Denemeler İnsan İnanan Bir Varlık Öğrenmede Dİkkat Problemi Hafıza Yanılmalarının Doğuşu Kültür ve Medeniyet Anlayışları ve Bir Medeniyet Teorisi İslam Medeniyeti ve Türk Kültürü Kültür Değişmeleri ve Batılılaşma Meselesi Verimli Ders Çalışmanın Psikolojik Koşulları Hafıza Mümtaz Turhan Hafıza Yanılmaları ve İki Ayrı Hafıza Kod Teorısı Öğrenme Verimli Zihinsel Çalışmanın Psıkolojık Koşulları Psikolojı Tarihi == Kaynakça ==

Budapeşte kuşatması, Sovyet ve Romanya ordularının Macaristan'a ve onların Nazi Almanyası'ndan gelen Mihver müttefiklerine karşı genel saldırısıydı. Saldırı 29 Ekim 1944'ten 13 Şubat 1945'te Budapeşte'nin düşüşüne kadar sürdü. Bu, Sovyet Ordusunun Orta Avrupa'da gerçekleştirdiği en zor ve karmaşık saldırılardan biriydi. Bu, Nazi Almanyası'nın Avrupalı son müttefikini mağlup eden ve Avrupa'da II. Dünya Savaşı'nın sona ermesini büyük ölçüde hızlandıran SSCB için kesin bir zaferle sonuçlandı. Yaz aylarında Iasi-Kishinev saldırısında Romanya'yı güvence altına alan Sovyet kuvvetleri, Balkanlar'daki saldırılarına devam etti. Kızıl Ordu 31 Ağustos'ta Bükreş'e girdi, ardından batıya doğru Karpat Dağları üzerinden Macaristan'a ve güneye doğru Bulgaristan'a doğru ilerleyerek Belgrad saldırısında Yugoslav Partizanlara katıldı. Bu süreçte Kızıl Ordu güçleri, Alman rezervlerini Varşova - Berlin merkez ekseninden uzaklaştırdı, 6. Ordu'yu ikinci kez kuşatıp yok etti ve Güney Ukrayna Ordu Grubu'nun parçalanmış 8. Ordusunu batıya, Macaristan'a çekilmeye zorladı. Ekim 1944'ten itibaren 2., 3. ve 4. Ukrayna Cepheleri Macaristan'a doğru ilerledi. Aralık ayı sonlarında Macaristan'ın başkentini izole ettikten sonra Sovyetler, Budapeşte'yi kuşattı ve saldırdı. 13 Şubat 1945'te şehir düştü. Tarihi belgelere göre Budapeşte taarruzu beş döneme ayrılabilir: Birinci (29 Ekim 1944 - 3 Kasım 1944) ve ikinci dönem (7 Kasım 1944 - 24 Kasım 1944), Rodion Malinovsky liderliğindeki 2.Ukrayna Cephesi'nin iki büyük taarruzuyla belirlendi. Bu iki dönemdeki savaşlar son derece kanlı ve şiddetliydi, çünkü Almanlar Sovyet saldırısına karşı güçlü bir direniş gösterdi. Kızıl Ordu hatırı sayılır bir toprak kazanmayı başarsa da, şiddetli Alman direnişi ve kendi saldırı güçlerinin eksikliği nedeniyle Budapeşte'yi ele geçirmeyi başaramadılar. Üçüncü dönem (3 Aralık 1944 - 26 Aralık 1944), Fyodor Tolbukhin'in 3. Ukrayna Cephesi, Belgrad'ı kurtardıktan sonra Tuna nehrine ulaştı ve böylece Macaristan'daki Sovyet saldırı gücünü büyük ölçüde artırdı. Artık yeterli kuvvete sahip olan Sovyet cepheleri, Budapeşte'nin kuzeyi ve güneyinde iki yönlü bir saldırı başlattı ve sonunda şehri kuşattı ve yaklaşık 79.000 Alman ve Macar askerini Budapeşte'nin içinde kıstırdı. Dördüncü dönem (1 Ocak 1945 - 26 Ocak 1945), Budapeşte kuşatmasını hafifletmek amacıyla Alman takviye kuvvetleri tarafından başlatılan bir dizi güçlü karşı saldırıyla kutlandı. Bazı Alman birimleri şehrin dış mahallelerinin derinliklerine girmeyi başardı. Macaristan'ın başkentinden sadece 25 km uzaktaydı. Ancak Sovyetler, Almanların tüm saldırılarına karşı koymayı ve kuşatmayı sürdürmeyi başardı. Beşinci dönemde (27 Ocak 1945 – 13 Şubat 1945) Sovyetler, şehirdeki kuşatma altındaki savunucuları ortadan kaldırmak için güçlerini topladı. Alman birlikleri, 13 Şubat 1945'te teslim olmadan önce yaklaşık yarım ay daha savaştı ve Budapeşte bölgesinde dört ay süren kanlı çatışmalara son verdi. Tahmini 79.000 savunucudan 1.000'den azı ölümden veya esaretten kaçmayı başardı. Budapeşte saldırısından sonra Güney Ordu Grubu'nun ana kuvvetleri neredeyse çöktü. Viyana'ya, Çekoslovakya'ya ve Almanya'nın güney sınırına giden yol Sovyetler ve müttefikleri için sonuna kadar açıktı. Sovyet iddialarına göre, Budapeşte'de Almanlar ve Macarlar 49.000 ölü asker kaybetti, 110.000'i ele geçirildi ve 269 tank imha edildi. Bölgedeki Alman kuvvetlerinin çoğu yok edildiğinden, Batı Cephesinden birlikler bölgeye akın etti ve Mart ayında Almanlar, Balaton Gölü bölgesinde başarısız Bahar Uyanışı Operasyonunu başlattı. Bu operasyonun geniş hedefleri, Mihver'in elindeki son petrol üreten bölgelerden birini korumak ve Budapeşte'yi geri almaktı. Her iki hedefe de ulaşılamadı. Sovyet propagandasında bu saldırı Belgrad Taarruzu ve Doğu Karpat Taarruzu ile birlikte Stalin'in on darbesinden biri olarak listelendi. == Ayrıca bakınız == Budapeşte Kuşatması Bahar Uyanışı Operasyonu Macaristan'ın Sovyet işgali == Kaynakça ==

VTB Arena - Dinamo Merkez Stadyumu, (Rusça:ВТБ Арена - Центральный стадион «Динамо») Moskova, Rusya'da bulunan çok amaçlı bir stadyumdur. Bir buz hokeyi ve bir futbol sahasından oluşur. Futbol stadyumu resmi olarak Dinamo Merkez Stadyumu veya diğer adıyla Lev Yashin olarak adlandırılmıştır. Buz hokeyi sahası VTB Arena olarak bilinir. == VTB Arena == Eski adıyla Dinamo Stadı (Rusça:Стадион «Динамо») yıkılıp aynı noktaya Ocak 2019'da açılışı yapılan yeni bir stadyum inşa edildi ve adı VTB Arena oldu. == Ayrıca bakınız == Dinamo Stadyumu FK Dinamo Moskva == Kaynakça == == Dış bağlantılar == Official site 13 Mart 2012 tarihinde Wayback Machine sitesinde arşivlendi. (Rusça) Official site #214 Ekim 2018 tarihinde Wayback Machine sitesinde arşivlendi.

Preston: Kuzey-batı İngiltere'de bir kent. Preston şunlar da olabilir: == Yerler == === Büyük Britanya'da === Preston Şehri: Lancashire Kontluğu'nun altında ikinci seviyede bir "metropoliten-olmayan-bölge" yerel idaresi. Merkezi Preston, Lancashire olup bu kent ile birlikte daha küçük kentler, kasabalar, köyler ve kırsal alanlar da sınırları içinde bulunur. === Avustralya === Preston, Victoria Preston, Tasmania Preston, Queensland === Kanada === Preston, Nova Scotia East Preston, Nova Scotia North Preston, Nova Scotia Preston, Ontario === ABD === Preston, Connecticut Preston, Georgia Preston, Idaho (Napoleon Dynamite filmi çekim mevkii) Preston, Iowa Preston, Kansas Preston, Kentucky Preston, Maryland Preston, Minnesota Preston, Mississippi Preston, Nebraska Preston, New York Preston, North Carolina Preston, Oklahoma Preston, Texas Preston, Washington Preston County, West Virginia Preston, Adams County, Wisconsin Preston, Trempealeau County, Wisconsin == Kişiler == Preston Blair (1908-1995), Amerikan animasyon yaratıcısı Preston Love (1921-2004), Amerikan jazz müzisyeni Preston Reed (d. 1955), Amerikan gitarcısı Preston Shumpert (d. 1979), Türkiye Basketbol Ligi takımlarından Galatasaray Cafe Crown'da forma giyen Amerikalı profesyonel basketbolcu. Preston Sturges (1898-1959), Amerikan yazar == Spor == Preston North End FC: Preston, Lancashire merkezli İngiltere futbol kulübü. Championship'te mücadele etmektedir. İç saha maçlarına, 23.408 kişi kapasiteli Deepdale Stadyumu ev sahipliği yapmaktadır.

İbrahim Çağlar Erdem ya da İbrahim Çağlar Ürdem (d. 20 Mayıs 1992, Sakarya), Türk futbolcudur. 1. Lig ekiplerinden Sakaryaspor'da oynamaktadır. == Futbolculuk kariyeri == === Kulüp takımları kariyeri === Futbola Sakaryaspor altyapısında başlayan İbrahim Çağlar Erdem, burada 2009 yılında profesyonelliğe geçiş mukavelesi imzalayarak as takım kadrosuna dahil edildi. Sakaryaspor için ilk resmî karşılaşmasına 30 Ağustos 2009 tarihinde TKİ Tavşanlı Linyitspor'a karşı oynanan 2. Lig karşılaşmasında çıktı. Profesyonelliğinin ilk sezonunda altyapıda oynadı ve sadece bazı karşılaşmalarda as takım kadrosuna takviye olarak alındı. İkinci sezonuyla beraber as takım'da ilk 11'de düzenli olarak forma bulmaya başladı. 2010-11 sezonunda çok kısıtlı maddi imkanlara rağmen takımıyla 2. Lig play-off şampiyonluğu yaşayarak 1. Lig'e yükselmeyi başardı. 2012-2013 transfer döneminde Van BŞB ile 2 yıllık anlaşmaya varmıştır. == İstatistikleri == === Kulüp takım istatistikleri === == Başarıları == === Kulüp === 2. Lig: - 2. Lig Play-off (1): 2010-11 (Sakaryaspor ile 1. Lig'e yükseliş.) == Kaynakça == == Dış bağlantılar == Transfermarkt'ta İbrahim Çağlar Erdem TFF.org'da İbrahim Çağlar Erdem Mackolik'te İbrahim Çağlar Erdem

Crash Bandicoot 3: Warped, 1998 yılında Naughty Dog tarafından PlayStation için geliştirilen platform video oyunudur. Oyun, Crash Bandicoot serisinin üçüncü oyunudur. Crash Bandicoot 3: Warped; oyun, grafik ve ses de dahil olmak üzere birçok alanda yüksek kaliteye sahip olması eleştirmenleri tarafından övgüyle bahsedildi. Oyun, yaklaşık altı milyon adet satış rakamı ile 16. en çok satılan PlayStation video oyunu oldu. Japonya'da oyun iki öncüsünün satışını geçti ve ülkede bir milyondan fazla satan ilk Japon olmayan PlayStation oyunu oldu. Haziran 2017'de PlayStation 4 için ilk üç oyunun güncellenmiş sürümü olan Crash Bandicoot N. Sane Trilogy serisine dahil edildi. == Konusu == Oyunun hikâyesi ikinci oyunda geçen olaylardan hemen sonra gerçekleşmektedir. Doctor Neo Cortex'e ait Cortex Vortex adlı bir uzay istasyonunun kalıntıları Dünya'ya düşer ve Aku Aku'nun kötü genç ikiz kardeşi Uka Uka olarak bilinen kötü bir varlığı açığa çıkarır. Uka Uka, Cortex ve zamanı dondurma yeteneğine sahip Doctor Nefarious Tropy, Dünya'yı köleleştirmek için zaman içinde dağınık bırakılan güçlü kristalleri toplamayı planlamaktadır. Oyun, ana karakter olan Crash ile Coco Bandicoot'un zamanda yolculuğunda geçmekte ve kötü adamların kristalleri kendilerinden önce toplayarak onların toplamasını önlemekle geçmektedir. == Kaynakça == == Konuyla ilgili yayınlar == Universal Staff (1998). Crash Bandicoot : Warped Instruction Booklet. Sony Computer Entertainment. == Dış bağlantılar == Archived official website, Wayback Machine sitesinde (23 Ağustos 2004 tarihinde arşivlendi)

Ölümcül Takip (İngilizce: Survivor), James McTeigue tarafından yönetilen ve Philip Shelby tarafından yazılan 2015 yapımı ABD-Birleşik Krallık casusluk ve gerilim filmi. Başrollerinde Milla Jovovich, Pierce Brosnan ve Dylan McDermott yer almaktadır. ABD'de 29 Mayıs 2015'te gösterime giren film, Birleşik Krallık'ta 5 Haziran 2015'te yayımlandı. == Oyuncular == Milla Jovovich - Kate Abbott Pierce Brosnan - "Saatçi" Nash Dylan McDermott - Sam Parker Angela Bassett - Büyükelçi Maureen Crane Robert Forster - Bill Talbot James D'Arcy - Dedektif Paul Anderson Frances de la Tour - Sally Antonia Thomas - Naomi Rosenbaum Rege-Jean Page - Robert Purvell Jing Lusi - Joyce Su Paddy Wallace - Johnny Talbot Parker Sawyers - Ray Sonya Cassidy - Helen Roger Rees - Dr. Emil Balan (canlandırdığı son karakter) == Kaynakça == == Dış bağlantılar == Resmî site IMDb'de Ölümcül Takip Rotten Tomatoes'ta Ölümcül Takip (film) Metacritic'te Ölümcül Takip (film)

The Docks of New York Avusturya asıllı yönetmen Josef von Sternberg tarafından yönetilen, Jules Furthman tarafından senaryosu yazılan 1928 yapımı sessiz film. Filmin başrollerinde George Bancroft, Betty Compson ve Olga Baclanova yer almıştır. Film, 1999 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilmiş ve ABD Ulusal Film Arşivi'nde muhafaza edilmesine karar verilmiştir. == Konu == Film bir gemide kazancı olarak çalışan Bill (George Bancroft) ve fahişe Mae (Betty Compson) arasındaki ilişkiyi konu edinir. Bir gece Mae intihar etmek için kendini sulara bırakır. O sırada bir gecelik izin için karaya yeni çıkan Bill tarafından kurtarılır. Bill kız için yeni elbiseler çalar ve kızı güzel bir gece geçirmeye davet eder. İkili rıhtımdaki bara gider. Bardayken Bill aniden Mae ile evlenmeye karar verir ve sonuçta da evlenirler. Ertesi sabah Bill tekrar denize açılmalıdır. Eşine "dünya üzerinde onu karada tutabilecek hiçbir gücün olmadığını" söyleyerek Mae'yi terk eder. Bill gemi şehri terk etmeden eşini terk etmemesi gerektiğinin farkına vararak gemiden atlar ve kıyıya yüzer. Bara giderek eşinin nerede olduğunu sorar. Müşterilerden biri mahkemede olduğunu söyler. Kıyafet hırsızlığıyla suçlanan Mae'ye hakim otuz gün hapis cezası verir. O sırada mahkeme salonuna giren Bill, karara itiraz ederek kıyafetleri çalanın kendisi olduğunu açıklar. Hakim bu kez Bill'e altmış gün hapis cezası verir. Bill altmış günün çok uzun olmadığını eşinden onu bekleyip beklemeyeceğini sorar. Mae de "sonsuza dek bekleyeceğine" dair söz verir. == Oyuncu kadrosu == George Bancroft – Bill Roberts Betty Compson – Mae Roberts Olga Baclanova – Andy'nin karısı Lou Clyde Cook – Billy'nin arkadaşı "Sugar" Steve Mitchell Lewis – Andy Gustav von Seyffertitz – "Hymn Book" Harry == Tepkiler == The New York Times film hakkında olumlu görüş belirtmesine karşın, filmin "saçma" sonunu ve bazı ufak hatalarını eleştirmiştir. == Ev sineması == Criterion Collection 2010 yılında The Docks of New York'u von Sternberg'in diğer filmleri Underworld ve The Last Command ile birlikte DVD olarak üçlü set halinde tekrar yayınladı. Criterion'un bu sürümünde Robert Israel, Donald Sosin ve Joanna Seaton film için müzik düzenledi. == Kaynakça == == Dış bağlantılar == IMDb'de The Docks of New York

Equinox, Tea Lindeburg tarafından yaratılan bir Danimarka doğaüstü gerilim Netflix dizisidir. Dizi 30 Aralık'ta Netflixde yayınlandı. == Konu == Equinox 1985 adlı popüler podcast'e dayanan karakter odaklı, doğaüstü bir gerilim olan Equinox, 1999'da okuldaki bir sınıfın açıklanamayacak biçimde ortadan kaybolmasının etkisinden kurtulamayan Astrid adlı genç kadını konu alıyor. Danimarka'da geçen hikâye, her şeyin başladığı yıl olan 1999 ile günümüz arasında gidip geliyor. == Oyuncular ve karakterler == Danica Curcic - Astrid Lars Brygmann - Dennis Karoline Hamm - Ida Hanne Hedelund - Lene Viola Martinsen - 9 yaşındaki Astrid Fanny Bornedal - Amelia August Carter - Jakob Ask Truelsen - Falke Alexandre Willaume - Henrik Peder Holm Johansen - Torben Rasmus Hammerich - Mathias Zaki Nobel Mehabil - David Tina Gylling Mortensen - Doris Susanne Storm - Isobel == Bölümler == == Kaynakça == == Dış bağlantılar == IMDb'de Equinox Netflix'te Equinox 11 Şubat 2022 tarihinde Wayback Machine sitesinde arşivlendi. Equinox 1985 on player.fm 15 Kasım 2021 tarihinde Wayback Machine sitesinde arşivlendi.

Karın duvarı defektleri, midenin, bağırsakların veya diğer organların karın üzerinde oluşan anormal bir açıklıktan dışarı çıkmasına izin veren bir tür doğumsal defekttir. Fetüsün gelişimi sırasında, rahim içinde birçok beklenmedik değişiklik meydana gelir. Özellikle, mide, bağırsaklar veya diğer organlar fetüsün karnındaki anormal bir delikten dışarıda gelişmeye başlar ve gelişim ilerledikçe, karın duvarı bu organları sonunda kaplar. Bazı defekt vakalarında, göbek açıklığı çok geniş veya düzgün gelişmemiş olabilir, bu da organların dışarıda kalmasına veya karın duvarından sıkışarak geçmesine izin verir. Gelişim sırasında meydana gelen değişiklikler nedeniyle ortaya çıkan iki ana karın duvarı defekti vardır: omfalosel ve gastroşizis. Gastroşizis, karın duvarının tamamen kapanmaması durumunda gelişir ve organlar bebeğin vücudunun dışında kalır. Omfalosel ise, bazı organların göbek kordonunun çevresindeki karın kaslarından dışarı çıkması durumunda meydana gelir. Omfalosel, sadece bazı organların dışarıda olduğu hafif bir formda olabileceği gibi, karın organlarının çoğunun veya tamamının dışarıda olduğu ciddi bir formda da olabilir. == Doğum == === Komplikasyonlar === Karın duvarı defektlerinden kaynaklanan sorunlar ciddi olabilir ve acil ve yoğun tıbbi müdahale gerektirebilir. Bazı enfeksiyonlar uzun süre devam edebilir ve beslenme sorunları gibi ciddi komplikasyonlara yol açabilir, bu da bebeğin birden fazla ameliyat geçirmesini gerektirebilir. Bu komplikasyonlar ciddi olabileceğinden, ebeveynlerin tedavi süresince bir doktor ekibi ile yakın işbirliği içinde çalışması tavsiye edilir. Tedavi tamamlandıktan sonra, karın duvarı defekti olan çocukların ek desteğe ihtiyacı olabilir. Özellikle omfalosel ve buna bağlı kromozomal anormallikler ve doğum kusurları olan çocuklar için ek hizmetler genellikle gereklidir. Bu durumlarda tedavi, çocukların karşılaşacağı fiziksel ve gelişimsel zorluklara yönelik uzun vadeli bir süreçtir. Ebeveynler bu süreci zor bulabilir ve bu süreçte sağlık ekibinin sağladığı destek hizmetlerine ihtiyaç duyabilirler. == Neden == Doğum kusurlarının birçok nedeni hakkında hala bilgi eksikliği bulunmaktadır. 2004 yılı itibarıyla, karın duvarı defektlerinin neden oluştuğu tam olarak belirlenememiştir. Annenin bu defektin gelişimini işaret eden semptomları fark edilmeyebilir. Karın duvarı defektlerinin çoğu sporadik olarak tespit edilmiştir ve aile geçmişi ile bağlantısı yoktur. EPA, yaygın olarak kullanılan bir herbisit olan Atrazin'in, karın duvarı defektlerinin yanı sıra diğer doğum kusurları ve kansere de neden olduğunu bilmektedir. Atrazin, 2004 yılından beri zararlı etkilerine dair kanıtlara ve AB'de yasaklanmış olmasına rağmen, ABD'de hala yaygın olarak kullanılmaktadır. Atrazin, özellikle orta batıda içme suyu kaynaklarını etkilemektedir. Hastalık Kontrol ve Önleme Merkezi (CDC), Atrazin ile karın duvarı defektleri arasındaki ilişkiyi araştıran bir çalışma yapmıştır: "Gastroschisis ve omfalosel doğumsal karın duvarı defektleridir (AWD). Atrazin ve nitratlar yaygın tarım gübreleridir" ve şu sonuca varmıştır: "Indiana, ulusal oranlarla karşılaştırıldığında anlamlı derecede daha yüksek AWD [karın duvarı defektleri] oranlarına sahiptir. Artan atrazin seviyeleri, AWD insidansındaki artış ile ilişkilidir." == Tanı == Doğum öncesinde, karın bölgesindeki açıklıklar genellikle detaylı bir ultrason veya AFP taraması ile tespit edilebilir. Ultrason veya AFP taramasına ek olarak, bu defekte sahip çocukların diğer doğum kusurları açısından da incelenmesi gerekmektedir çünkü genetik bozukluklar genellikle bazı karın duvarı defektleri ile ilişkilidir. İlişkili olabilecek diğer genetik bozuklukları tespit etmek amacıyla genetik danışmanlık ve amniyosentez gibi ileri genetik testler önerilmektedir. == Tedavi == Eşlik eden anomaliler yoksa karın duvarı defektleri cerrahi olarak tedavi edilebilir. Cerrahi prosedür, omfalosel onarımı/kapatılması veya gastroşizis onarımı/kapatılması olarak adlandırılır ve karmaşık bir işlem değildir. Organlar normaldir ancak yerleri yanlıştır. Ancak, karın boşluğu çok küçükse veya organlar çok büyük veya şişmişse ve cilt kapatılamıyorsa, tüm iç organların küçük karın boşluğuna sığdırılması zor olabilir. Bu gibi durumlarda, cerrah genellikle silastikten yapılmış bir örtü poşeti, yaygın olarak "silo" olarak adlandırılan (çünkü tarımsal bir siloya benzer), bebeğin dışındaki karın organlarının üzerine yerleştirir. Silo, ısıyı korumak ve enfeksiyonu önlemek için kullanılır. Silo, cihazın dikişsiz olarak karın duvarının içine yerleştirilebilmesi için yaylıdır. Silonun üst kısmı, bağırsakların yerçekimi ile yavaşça karın boşluğuna yönlendirilmesini sağlayacak şekilde dik duracak şekilde sabitlenir. Bu süreç bir haftaya kadar sürebilir ve nihai kapatma işlemi birkaç hafta sonra gerçekleştirilebilir. Karın kaslarını onarmak için daha sonra ek cerrahi gerekebilir. == Prognoz (Hastalığın seyri) == Eşlik eden başka bir defekt yoksa, bu durumun cerrahi onarımından sonra prognoz genellikle olumludur. Ancak, daha ciddi veya ek anormallikleri olan vakaların %10'unda ölüm görülmektedir. Organların kendileri tamamen işlevseldir; asıl zorluk, bu organları karın boşluğuna yerleştirmektedir. Bu durum aslında, sadece meydana geldiği geçidin onarımı ve güçlendirilmesini gerektiren bir fıtıktır. Cerrahiden sonra, gerilmiş karındaki artan basınç, iç organların fonksiyonunu olumsuz etkileyebilir. == Görülme sıklığı == Karın duvarı defektleri, özellikle başlıca iki tür olan gastroşizis ve omfalosel, nadir olup, her 5000 doğumdan yaklaşık birinde görülmektedir. Erkekler ve kızlar arasında prevalans farkı yoktur. Yirmi yaşın altındaki doğum yapan bireyler, yirmili yaşlarının sonlarında ve daha büyük yaşlarda olanlara kıyasla, karın duvarı defekti gelişmiş bir çocuk sahibi olma olasılığı neredeyse dört kat daha fazladır. == Ayrıca bakınız == Karın duvarı == Kaynakça == == Dış bağlantılar ==